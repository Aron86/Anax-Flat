Kmom03
===============================

<b>Hur känns det att vara styrd till ett vertikalt grid, hämmande eller stödjande?</b><br>
Till en början var det otroligt hämmande, då jag inte hade några som helst erfarenheter och var helt lärd att använda andra metoder från htmlphp. Men jag hade ett antal aha-upplevelser på vägen och nu är jag lite mer frälst. Det är ju betydligt lättare att designa ”på riktigt” med ”lagen om tre” osv. med ett grid, och väldigt lättanvänt nu när allt är på plats och funkar. Nu känns det t.o.m. lättare att välja hur många kolumner ett element ska sträckas över och få det dit man vill än som tidigare då jag enbart använde float. Att dessutom kunna visa gridet medan man jobbar med ”?vgrid” i url;en är väldigt behändigt.
<br>
<br><b>Hur känns det att jobba med ett typografiskt horisontellt/baseline grid, ser du någon poäng med det?</b><br>
Det kändes också väldigt ovant och helt nytt. Från början såg jag ingen poäng med det förrän jag arbetat med det i praktiken på min me-sida. Nu hamnar texten mer ”där man vill” och jag har bättre kontroll än då slumpen styrde. Dessutom blir det mer lättläst, upplever jag, och inte så hoptryckt.
<br>
<br><b>Har du jobbat med liknande layouttekniker sedan tidigare?</b><br>
Nej, inte alls. Allt har varit nytt i webbprogrammering hittills.
<br>
<br><b>Du börjar se hur man kan jobba med LESS, kommentarer på det?</b><br>
Ja det känns betydligt bättre nu än tidigare, då det var lite som att jag ”inte såg skogen för alla träden”. Nu tycker jag tvärt om att modulerna gör det enklare att organisera allt. Samma sak med css: variabler och sådant ”krångel” förenklar jobbet betydligt nu när jag lärt mig ännu mer.
<br>
<br><b>Hur uppfattade du nivån på detta kmom? Svårt, lagom, många nya begrepp?</b><br>
Väldigt mycket nytt och ganska så brutalt svårt ibland. Videorna gjorde störst skillnad i den här modulen eftersom dom var så metodiska så att jag fick ett sammanhang. Fastän (eller tack vare att) modulen var så svår så känner jag att jag lärt mig väldigt mycket. Men stora moduler tar längre tid, helst när dom behandlar ett helt nytt ämne.
