Kmom04
===============================

<b>Hur känner du inför färger och webbplatser? Föredrar du något särskilt ljust, mörkt, färgglatt?</b>
<br>Monokromt och ljust föredrar jag helt klart! Om det blir för färgglatt eller färgerna har för stor kontrast mot varandra så distraherar det för mycket från innehållet och påverkar läsbarheten av texten tycker jag. I loggor, på länkar och som accentfärg så kan man välja något som sticker ut ganska riskfritt tycker jag dock. Om jag skulle välja färger till en hemsida med enbart bilder eller färgsätta en sida som riktar sig till barn så skulle jag ha lättare för att göra det färgglatt.
<br><br><b>Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?</b>
<br>Ja, stora kontraster gör sidan mer lekfull men ger samtidigt ett lite oseriöst intryck. Det är lättare att läsa på ljus bakgrund men samtidigt så står ju typsnittet ut mer. På en sida med mer färg så kan man vara modigare med typsnittet, och det kanske behövs för att ”konkurrera” med färgen. Ljusa färger ger en mer öppen känsla medan mörka färger ”omsluter” sidans innehåll väldigt mycket. Det kan ju vara bra t.ex. om man vill skapa en mysig känsla eller presentera någon lyxig produkt.
<br><br><b>Hur känns din LESS-struktur så här långt?</b>
<br>Bättre och bättre för varje modul. I den här modulen fick jag verkligen jobba med variabler och inkludera less-filer jag jobbat med förut i varje ny less-fil jag gjorde. Det förenklade en hel del och i slutändan var alla mina stylesheets beroende av ett antal less filer och varandra, med den fördelen att jag aldrig behövde upprepa mig då jag skulle göra något nytt!
<br><br><b>Hur valde du att göra med ditt eget default tema?</b>
<br>Det fick bli ett tekno-inspirerat tema eftersom det här är en teknisk högskola tänkte jag. Jag valde grönt som basfärg och gjorde en monokrom färgsättning efter det, för att jag gillar monokromt. Som typsnitt i bannern och navbaren använde jag ”Press Start 2P” för att det påminner om gamla tv-spel och passar i sammanhanget. Till rubrikerna valde jag “Share Tech Mono” och till texten valde jag “Share Tech”; eftersom dom typsnitten passar med ”Press Start 2P” och kompletterar sidans tema väldigt bra.
<br><br><b>Var det något särskilt som du uppfattade som utmanande i detta kmom?</b>
<br>Uppgifterna i sig var inte svåra, men utmanande på så sätt att jag måste skynda på. Det är utmanande att göra ett tema utan att pilla för mycket och fastna i valet av typsnitt och färger. Det var också en del skrivande i den här modulen, mer än någon tidigare modul; analysera fyra webbsidor dessutom skriva analyser om sina egna teman. Jag tycker inte att det var svårt, det var roligt, men utmanande att få det gjort i rask takt.
